Riktlinjer för avgifter inom vård och omsorg i Botkyrka kommun 

Vård- och omsorgsnämnden 2025-07-01


	

	Diarienummer: VON 2025:00149
Dokumentet är beslutat av: Vård- och omsorgsnämnden
Dokumentet beslutades den: 2025-06-16
Dokumentet gäller för: Vård- och omsorgsnämnden
Dokumentet gäller till den: Tills vidare




 


		
Dokumentet ersätter: VON 2021:00134
Dokumentansvarig är: Central förvaltning, Kvalitet och utredning
För revidering av dokumentet ansvarar: Central förvaltning, Kvalitet och utredning
För uppföljning av dokumentet ansvarar: Central förvaltning, Kvalitet och utredning
Relaterade dokument:  


Ta inte bort denna rad den innehåller dold information


 
2

Innehållsförteckning
	
1. Allmänt	4
2. Avgiftsunderlag	4
2.1 Beräkning av inkomst	4
2.2 Beräkning av boendekostnad	5
2.3 Boendekostnad i villa	5
2.4 Boendekostnad i bostadsrätt	5
2.5 Beräkning av makars, registrerade partners och sambors inkomster och boendekostnader	6
2.6 Förbehållsbelopp	6
2.6.1 Minimibelopp	6
3. Avgifter	7
3.1 Maxavgift	7
3.2 Avgift för bostad som inte omfattas av hyreslagen	7
3.3 Avgiftsutrymme	7
4. Avgift för hemtjänstinsatser och/eller dagverksamhet	8
4.1 Avgiftsnivåer	8
4.2 Påbörjad och avslutad hemtjänst samt uppehåll	8
4.3 Trygghetslarm	8
4.4 Servicehus	9
4.5 Matlåda	9
4.6 Leverans av matlåda som insats	9
4.7 Matavgift vid dagverksamhet	9
5. Avgift i särskilt boende	9
5.1 Omsorgsavgift	9
5.2 Kostavgift	9
5.3 Hyra	9
5.4 Uppehåll	10
5.5 Transport till bårhus	10
5.6 Jämkning vid flytt till särskilt boende	10
5.7 Makar och registrerade partners	10
5.8 Avgift vid korttidsboende	10
6. Avgifter enligt LSS	10
6.1 Avgift för korttidsvistelse LSS	10
6.2 Avgift vid boendeplacering	10
6.3 Ersättning från föräldrar till placerade barn	11
7. Parboendegaranti	11
8. Debitering	11
9. Överklagan	11


10. Allmänt
Avgifter för hemtjänst, dagverksamhet och särskilt boende regleras i 
socialtjänstlagen (SoL). Avgifter enligt LSS regleras i lag om stöd och service till vissa funktionshindrade (LSS). 

Av lagen framgår att:

· avgifterna ska vara skäliga
· avgifterna inte får överstiga kommunens självkostnader
· avgifterna får differentieras med hänsyn till den enskildes ekonomiska förhållanden
· den enskilde ska förbehållas tillräckliga medel för sina normala levnadsomkostnader (förbehållsbelopp).

Riktlinjer för avgifter inom vård och omsorg gäller för beslut som fattats enligt SoL och LSS av vård- och omsorgsnämnden. Avgifterna justeras årligen efter prisbasbeloppet som fastställs av regeringen.


2. Avgiftsunderlag

2.1 Beräkning av inkomst
Med avgiftsunderlag avses den nettoinkomst som den enskilde kan antas komma att få under de närmaste tolv månaderna. Vid beräkning av inkomst fördelas nettoinkomsten med lika belopp per månad. 

Följande inkomster används vid beräkning av avgiftsunderlaget:

· garantipension
· tilläggspension (före detta ATP, allmän tilläggspension)
· delpension
· efterlevandepension
· skattepliktig livränta
· premiepension
· särskilt pensionstillskott
· statliga avtalspensioner
· kommunala pensioner
· privata pensionsförsäkringar
· utlandspensioner
· sjukpenning och föräldrapenning
· sjuk- och aktivitetsersättning (före detta sjukbidrag och förtidspension)
· arbetslöshetsersättning och aktivitetsstöd
· den skattepliktiga delen av vårdbidrag
· inkomst av tjänst
· ränteinkomster (per den 31 december året innan)
· utdelning av aktier och övriga värdepapper (per den 31 december året innan)
· inkomst av näringsverksamhet.

Förmögenhet påverkar inte avgiftsunderlagets storlek.

För att underlätta administrationen är avdrag för kyrkoavgift schabloniserad. Det innebär att samtliga brukare, oavsett om de är medlemmar i någon form av trossamfund eller inte, får ett avdrag som motsvarar avgiften för den som är medlem i Svenska kyrkan.

2.2 Beräkning av boendekostnad
Boendekostnad är det den enskilde betalar för sitt boende. Alla har möjlighet att ansöka om bostadsbidrag/tillägg för sin boendekostnad. Ansökan görs hos Försäkringskassan respektive Pensionsmyndigheten. Om ansökan beviljas läggs det beviljade beloppet till den enskildes nettoinkomst.

Om en enskild inte uppger sin faktiska boendekostnad på de blanketter som ligger till grund för avgiftsberäkningen, kommer kommunen att anta att boendekostnaden är noll kronor. 

2.3 Boendekostnad i villa
Vid beräkning av boendekostnad i villa används de schabloner som Försäkringskassan och Pensionsmyndigheten använder vid beslut om bostadstillägg.

Uppräkning av värme- och driftkostnad sker årligen enligt Försäkringskassans schablon. Kostnaderna räknas ut på följande sätt:

· Schablon multiplicerat med bostadsytan enligt fastighetstaxeringsbeslut är lika med värmekostnaden
· Schablon multiplicerat med bostadsytan enligt fastighetstaxeringsbeslut är lika med driftskostnaden
· 70 procent av räntekostnaden 
· 70 procent av tomträttsavgift
· gällande fastighetsavgift på taxeringsvärdet.

2.4 Boendekostnad i bostadsrätt
Vid beräkning av boendekostnaden i en bostadsrätt ingår följande poster:

· 70 procent av räntekostnaden
· aktuell månadsavgift till bostadsrättsföreningen.


2.5 Beräkning av makars, registrerade partners och sambors inkomster och boendekostnader
Makar och registrerade partners inkomster räknas samman och delas på hälften. Boendekostnaden fördelas med hälften var. Sambors inkomster räknas var för sig. Boendekostnaden fördelas med hälften var.

2.6 Förbehållsbelopp
I lagstiftningen finns ett nationellt fastställt belopp som den enskilde ska ha rätt att ha kvar av sina egna medel innan kommunen får ta ut avgift, ett så kallat förbehållsbelopp. Förbehållsbeloppet består dels av ett fastställt minimibelopp dels av den faktiska boendekostnaden.

2.6.1 Minimibelopp
Minimibeloppet ska täcka normalkostnader för livsmedel, kläder, skor, fritid, hygien, dagstidning, telefon, TV-avgift, hemförsäkring, öppen hälso- och sjukvård, tandvård, hushållsel, förbrukningsvaror, resor, möbler, husgeråd, samt läkemedel. Kostnaderna för dessa saker utgår från Konsumentverkets beräkningar.

Beloppets nivå bestäms genom prisbasbeloppet som årligen fastställs av regeringen (enligt lagen om allmän försäkring).

Minimibeloppet ska vid behov fastställas till en högre nivå (individuellt tillägg). Detta gäller om den enskilde på grund av särskilda omständigheter har behov av ytterligare medel. Kostnaden ska avse ett inte oväsentligt belopp och vara av varaktig karaktär. För personer under 61 år bör minimibeloppet vara minst 10 procent högre då matkostnaden enligt Konsumentverkets beräkningar är högre.

När det gäller barnfamiljer, ska barnens förbehållsbelopp bestämmas utifrån Konsumentverkets beräkningar för olika åldersgrupper. Från förbehållsbeloppet dras barnbidrag och eventuellt underhållsbidrag av och den summa som blir kvar är det förbehållsbelopp som fastställs för barnet.

Kommunen ansvarar för att utreda om en enskild är i behov av ett högre minimibelopp. Denna prövning ska ske individuellt, den enskilde måste dock vara behjälplig med att lämna uppgifter till grund för prövningen. 

Minimibeloppet kan också fastställas till en lägre nivå (individuellt avdrag). Det inträffar när sådana saker som ska täckas av minimibeloppet ingår i avgiften för bostad i särskilt boende.



3. Avgifter

3.1 Maxavgift 
I lagstiftningen finns en fastställd högsta avgift för hemtjänst, dagverksamhet och omsorg, en så kallad maxavgift eller maxtaxa. Den maximala avgiften som kan tas ut uppgår till en tolftedel av 0,5392 prisbasbelopp. Detta gäller oavsett om personen bor i eget eller särskilt boende och är ensamstående eller sammanboende.

Avgiften för trygghetslarm ingår i maxavgiften och larmet är även helt kostnadsfritt för den som är beviljad annan hemtjänst. Beslut på ledsagarservice eller avlösning av anhörig är avgiftsbefriade upp till 15 timmar per månad, timmar utöver dessa debiteras enligt gällande maxtaxa.

3.2 Avgift för bostad som inte omfattas av hyreslagen
Det finns en högsta avgift för bostad som inte omfattas av hyreslagen. Avgiften får då inte överstiga en tolftedel av 0,5539 prisbasbeloppet.

3.3 Avgiftsutrymme
Förbehållsbeloppet räknas ut genom att bostadskostnaden, minimibeloppet samt eventuellt individuellt tillägg och/eller avdrag läggs ihop. Från den sammanlagda inkomsten efter skatt, inklusive eventuellt bostadstillägg, dras sedan förbehållsbeloppet bort. Kvarvarande är det avgiftsutrymme som den enskilde har. Avgiften kan dock som mest uppgå till en tolftedel av 0,5392 prisbasbelopp (maxavgiften).

I de fall avgiftsutrymmet är negativt tas ingen hemtjänst- eller omsorgsavgift ut. Kommunen har dock ingen skyldighet att jämka eller betala ut medel till en enskild för att hen ska nå upp till förbehållsbeloppet.

En enskild som inte når upp till förbehållsbeloppet kan ansöka om försörjningsstöd hos socialförvaltningen i kommunen, eller äldreförsörjningsstöd hos Pensionsmyndigheten om den enskilde är över 65 år. 

Avgiftsuträkningen är individuell vilket gör att makar, registrerade partners och sambor kan ha var sin avgift om båda är beviljade bistånd.





4. Avgift för hemtjänstinsatser och/eller dagverksamhet

4.1 Avgiftsnivåer

	Nivå
	1
	2
	3
	4
	5
	6

	Antal beviljade hemtjänsttimmar/mån
	0–2
	3–8
	9–20
	21–30
	31–49
	50–

	Och/eller dagverksamhet (dagar/vecka)
	
	1
	2–3
	4–5
	
	

	Högsta avgift = procent av prisbasbeloppet
	7 %
	15 %
	28 %
	34 %
	40 %
	53,92 %


 
När den enskilde blir beviljad olika former av insatser ligger dessa till grund för vilken avgiftsnivå hen kommer att tillhöra. Nivåerna är i första hand till för att bestämma avgiftstaket.
 
Insatserna handlar dels om hjälp i hemmet, dels om dagverksamhet. En person som till exempel är beviljad 4 timmar hemtjänst per månad och som går på dagverksamhet 2–3 dagar per vecka hamnar i nivå 3. Personen ska då som mest betala 28 procent av prisbasbeloppet i avgift. Den som är beviljad 35 timmar hjälp i hemmet och dagverksamhet 3 dagar i veckan, hamnar i nivå 5 och ska därmed som mest betala 40 procent av prisbasbeloppet i avgift. Det är med andra ord alltid den högsta nivån av insatser som gäller.

4.2 Påbörjad och avslutad hemtjänst samt uppehåll
Avgift tas ut från och med den dag hemtjänsten påbörjas till och med den dag hemtjänsten avslutas. För att debitering inte ska ske längre än till beräknat avslutsdatum ska handläggaren informeras fem kalenderdagar innan avslutsdatumet.  

Vid planerad sjukhusvistelse och frånvaro som meddelats fem kalenderdagar innan, kan avdrag göras på hemtjänstavgiften. Detsamma gäller om hemtjänsten av någon anledning inte utfört en hel dags inplanerade insatser eller om insatserna inte har utförts på överenskommen tid.  Vid frånvaro som inte meddelats till hemtjänsten senast fem kalenderdagar innan görs inget avdrag av hemtjänstavgiften med undantag för akuta sjukdomsfall som leder till sjukhusvistelse.

Avdrag görs inte vid tillfällig frånvaro från dagverksamhet.

4.3 Trygghetslarm
Avgiften för trygghetslarm tas ut för varje påbörjad kalendermånad.
4.4 Servicehus
Den som bor på servicehus betalar en servicehusavgift som är högst en tolftedel av 0,5392 prisbasbelopp.

4.5 Matlåda
Den som är beviljad matlåda betalar en fastställd avgift per matlåda. Insatsen ger rätt till ett individuellt tillägg till förbehållsbeloppet.

Konsumentverket beräknar årligen livsmedelskostnaden (råvarukostnaden) för olika åldersgrupper. Då det är råvarukostnaden som avses för livsmedel i minimibeloppet, är färdiglagad mat som levereras hem till den enskilde exempel på en situation då hen har rätt till ett individuellt tillägg.

Det individuella tillägget tas fram genom att skillnaden mellan den faktiska matkostnaden för huvudmålet och Konsumentverkets råvarukostnad beräknas. 

4.6 Leverans av matlåda som insats
Den som är beviljad leverans av matlåda betalar en avgift för insatsen enligt avgiftsnivå.

4.7 Matavgift vid dagverksamhet  
Den som vistas på dagverksamhet betalar måltidsavgift. Det individuella tillägget för maten sker på samma sätt som vid matlåda (se avsnitt 4.6 Matlåda).


5. Avgift i särskilt boende

5.1 Omsorgsavgift
Den som bor i särskilt boende i form av vård- och omsorgsboende betalar en omsorgsavgift som är högst en tolftedel av 0,5392 prisbasbelopp.

Förutom omsorgsavgift betalar hen avgift för mat och hyra.

5.2 Kostavgift
Avgiften avser alla måltider och ska jämföras med Konsumentverkets hela råvarukostnad (se avsnitt 4.6 Matlåda). Mellanskillnaden tillförs som ett individuellt tillägg.

5.3 Hyra
Hyra för lägenheten på vård- och omsorgsboendet debiteras varje månad.



5.4 Uppehåll
Vid frånvaro under ett eller flera dygn reduceras matavgiften med hel avgift per dygn. I vissa fall kan kostavdrag för del av dag göras. För att få avdrag för detta behöver boendet meddelas fem (5) dagar i förväg att måltid äts på annan plats. Avdrag kan ges för lunch och/eller middag. Vid frånvaro från lunch reduceras avgiften med 40 procent av en dygnsavgift. Vid frånvaro för middag reduceras dygnsavgiften med 30 procent. Hyra och omsorgsavgift reduceras däremot inte. 

5.5 Transport till bårhus
Vid de fall bisättning av avliden person inte kan ske av begravningsentreprenör direkt från det särskilda boendet, ordnar kommunen transport till bårhus eller annan särskild lokal för förvaring fram till bisättningen. Kommunen tar då ut en självkostnadsavgift för detta.
 
5.6 Jämkning vid flytt till särskilt boende
Vid flytt till särskilt boende kan den enskilde drabbas av dubbla boendekostnader. I de fall en enskild inte klarar av att betala för detta och saknar realiserbara tillgångar (aktier, bankmedel, fonder, obligationer, vissa pensionsförsäkringar, bil, konst, smycken med mera), motsvarande minst ett basbelopp, kan omsorgsavgiften jämkas i högst tre månader. Den dubbla boendekostnaden måste styrkas genom uppvisande av kvitto på betald hyra eller avgift. För att utreda om en enskild har tillgångar, har kommunen rätt att begära in sådana uppgifter av den enskilde. 

5.7 Makar och registrerade partners
När ena parten flyttar in på ett vård- och omsorgsboende beräknas avgiften på det sätt som är mest förmånligt för bägge parter.

5.8 Avgift vid korttidsboende
Vid korttidsboende betalas en avgift för omvårdnad och en avgift för kost.


6. Avgifter enligt LSS

6.1 Avgift för korttidsvistelse LSS
Vid korttidsvistelse utanför det egna hemmet samt vid läger- och kollovistelser, tas avgift ut för kost.

6.2 Avgift vid boendeplacering  
Avgift för kost tas ut från de brukare som inte själva betalar direkt till boendet. Utöver kost kan avgift för boende tas ut om det inte finns ett hyreskontrakt mellan brukaren och boendet.

6.3 Ersättning från föräldrar till placerade barn 
I de fall barn och ungdomar under 18 år inte bor i föräldrahemmet är föräldrarna skyldiga att i skälig omfattning bidra till kommunens kostnad för omvårdnaden. Kommunen får då ta ut underhållsbidrag som avser barnet/barnen.


7. Parboendegaranti
I Botkyrka kommun finns det möjlighet för makar, registrerade partners och sambor att fortsätta bo tillsammans när ena parten inte längre klarar av att bo i det egna hemmet. En partner kan flytta med till ett vård- och omsorgsboende även om hen inte själv har samma stora hjälpbehov. Avgift tas ut enligt fastställd taxa.


8. Debitering
Debitering sker en månad i efterskott. Mindre belopp faktureras inte månadsvis utan samlas ihop under tre månader med bevakning på upp till ett år. 


9. Överklagan
Enligt 32 kap. 1 § SoL har den enskilde rätt att överklaga beslut som rör avgifter eller förbehållsbelopp hos allmän förvaltningsdomstol. 

Överklagan ska ställas till förvaltningsrätten, men skickas till vård- och omsorgsförvaltningen. Överklagan ska ha inkommit till kommunen inom tre veckor efter det att den enskilde tagit del av beslutet. Vård- och omsorgsförvaltningen kan ompröva beslutet om nya uppgifter framkommit. Oavsett om det sker en ändring av beslutet eller inte översänder handläggaren överklagan till förvaltningsrätten.


image1.emf

image2.emf

image3.jpg

image4.emf